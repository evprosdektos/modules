470,1,1,,,,,'<p ><div class="verse__preaching">გახსოვთ ახლახანს რომ დაგარიგეთ იმის შესახებ, რომ გთხოვეთ მოგესმინათ ყველაფერი, რაზეც იქნება საუბარი, ღრმა მდუმარებით და ღვთისნიერი სიჩუმით? დღეს ჩვენ უნდა შევაბიჯოთ საღმრთო კარიბჭეში; ამიტომაც გახსენებთ ამ დარიგებას. თუკი იუდეველებს, როდესაც საჭირო იყო მიახლებოდნენ ალმოდებულ მთას, "<i>ცეცხლს, ბნელეთს, წყვდიადსა და ქარიშხალს</i>", ხოლო უკეთ რომ ვთქვათ, კიდევაც კი არ მიახლებოდნენ, არამედ დაენახათ და მოესმინათ ყველაფერი შორიდან, უკვე სამი დღის წინ ეუწყათ, რომ უნდა თავი შეეკავებინათ ქალებთან კავშირისგან და დაერეცხათ ტანსაცმელი, თუკი თავად ისინიც, და მსგავსად მოსეც, შიშსა და ძრწოლაში იყვნენ, მაშინ, მით უმეტეს, უნდა გამოვიჩინოთ უდიდესი სიბრძნე ჩვენ, როდესაც გვმართებს მოვისმინოთ ასეთი დიდებული სიტყვები და არა შორიდან მივეახლოთ მბოლავ მთას, არამედ ავაღწიოთ თავად ზეცამდე; ტანსაცმლის გარეცხვა კი არ გვმართებს ჩვენ, არამედ სულის შესამოსლის გარეცხვა და გათავისუფლება ყოველგვარი ცხოვრებისეული მინარევისგან. თქვენ წყვდიადს კი არ იხილავთ, არა კვამლს, არა ქარიშხალს, არამედ - თავად მეფეს, რომელიც ზის თავისი გამოუთქმელი დიდების ტახტზე, მასთან მდგარ ანგელოზებსა და მთავარანგელოზებს, და წმინდანთა დასებს აურაცხელ ზეციურ მხედრობასთან ერთად. ასეთია ღმრთის ქალაქი, რომელიც თავის თავში მოიცავს პირველშობილთა ეკლესიას, მართალთა სულებს, მოზეიმე ანგელოზების კრებას, პკურების სისხლს, რომლის მეშვეობითაც ყველაფერი შეერთებულია, ზეცამ მიიღო თავის თავში მიწიერი, მიწამ - ზეციური, დადგა ანგელოზებისა და წმინდანებისთვის დიდი ხნის სანუკვარი მშვიდობა. ამ ქალაქში აღმართულია ბრწყინვალე და დიდებული ჯვრის დროშა: იქ ქრისტეს ნადავლია, ჩვენი არსების საწყისები, ჩვენი მეფის მონაპოვარი. ამ ყველაფრის შესახებ ჩვენ დაზუსტებით შევიტყობთ სახარებიდან. და თუ შენ გამოგვყვები შესაფერისი სიმშვიდით, ჩვენ შევძლებთ გაგატაროთ ყველა ადგილი და განახოთ, სად წევს (ჯვარზე) მილურსმული სიკვდილი, სადაა ჩამომხრჩვალი ცოდვა, სადაა ამ ომის, ამ ბრძოლის უამრავი და გასაოცარი ძეგლები. იქ ნახავ შეკრულ მტანჯველსაც, ტყვეების ბრბოსთან თანხლებით, და იმ სიმაგრეს, რომლიდანაც ეს საძაგელი დემონი წარსულში ყველაფერს თავს ესხმოდა; იხილავ ავაზაკის თავშესაფრებსა და გამოქვაბულებს, რომლებიც უკვე აოხრებულია და გახსნილი, იმიტომ რომ იქაც მივიდა მეფე. არ გადაიღალო, საყვარელო! არ შეგიძლია საკმარისად გაძღე სმენით, თუ ვინმე გიყვება ჩვეულებრივი ბრძოლის, ნადავლისა და გამარჯვებების შესახებ, ასეთ მონათხრობს არ ამჯობინებ არც საჭმელსა და არც სასმელს. თუ შენთვის ასე სასურველია ასეთი მონათხრობი, მაშინ გაცილებით მეტად სასურველი იქნება - ჩემი. წარმოიდგინე, სინამდვილეში, როგორია ისმინო, თუ ღმერთი, ზეციდან და სამეფო ტახტიდან აღმდგარი, როგორ ჩამოდიოდა მიწაზე და თავად ჯოჯოხეთში, თუმცა, ღმერთად, არამედ ღმერთთან ერთად, რომელიც იმალება ადამიანური სხეულის საფარველით. და რაც გასაოცარია, შენ დაინახავ, თუ სიკვდილი როგორაა განადგურებული სიკვდილით, როგორაა წყევლა განქარვებული წყევლით, როგორაა სატანის მწამებლობა დამხობილი იმავეთი, რითიც მოიხვეჭა ძალაუფლება. ამრიგად, გავმხნევდეთ და არ მივეცეთ თვლემას! უკვე ვხედავ, როგორ იღება ჩვენ წინაშე კარიბჭე. დაე შევიდეთ მთელი წესიერებითა და შიშით. ახლა ჩვენ შევაბიჯებთ თავად კარიბჭეში. და რა არის ასეთი ეს კარიბჭე? "<b>წიგნი შობისა იესუ ქრისტესი, ძისა დავითისი, ძისა აბრაჰამისი</b>" (<a class="verse-link link_text" href="B:470 1:1"><span class="verse-tooltip"><span class="verse-text"><span class="verse-number">1</span> წიგნი შობისა იესუ ქრისტესი, ძისა დავითისი, ძისა აბრაჰამისი.</span></span>Мф. 1:1</a>). რას ამბობ შენ? პირობას დებდი, გეთქვა ღმრთის მხოლოდშობილ ძეზე, ხოლო ახსენებ დავითს, ადამიანს, რომელიც არსებობდა ათასი მოდგმის წინ, და მას უწოდებ მამასა და პირველმშობელს? მოიცადე, არ შეეცადო ყველაფრის ერთად გაგებას, ხოლო შეიტყვე თანდათანობით ცოტ-ცოტათი. შენ ხომ ჭიშკართან დგახარ, თვით ზღურბლთან: რატომაა საჭირო სიჩქარე ტაძარში შესასვლელად? შენ ჯერ კიდევ კარგად არ დაგითვალიერებია ყველაფერი გარეთ. და მე ჯერ კიდევ არ გეუბნები პირველ - ზეციერ შობაზე, არამედ, უკეთ რომ ვთქვათ, მეორეზე - მიწიერზეც კი არ ვამბობ, იმიტომ, რომ ისინი შეუცნობელი და გამოუთქმელი არიან. ამაზე ჩემზე ადრე კიდევ გითხრა წინასწარმეტყველმა ესაიამ, როდესაც სახელდობრ, როდესაც იუწყებოდა უფლის ვნებაზე და მის დიდ მზრუნველობაზე სამყაროს მიმართ, განცვიფრებულმა იმის ხილვით, ვინ იყო და რად იქცა, და სადამდე დამდაბლდა, მან ხმამაღლა და გარკვევით წამოიძახა: <i>ნათესავი მისი ვინ მიუთხრას</i>(<a class="verse-link link_text" href="B:290 53:8"><span class="verse-tooltip"><span class="verse-text"><span class="verse-number">8</span> 8სიმდაბლესა შინა მსჯავრი მისი აღებულ იქმნა, ნათესავი მისი ვინ მიუთხრას, რამეთუ აღებულ არს ქუეყანისაგან ცხოვრებაჲ მისი, უსჯულოებათაგან ერისათა მოვიდა სიკუდიდ.</span></span>Ис. 53:8</a>)?<p class="br"/>ასე, რომ ჩვენ ვსაუბრობთ არა იმ ზეციურ შობაზე, არამედ ამ მიწიერ შობაზე, რომელსაც ათასობით მოწმე ჰყავს. და მასზეც ჩვენ ვისაუბრებთ იმდენად, რამდენადაც ჩვენ ძალგვიძს მიღებული სულის მადლის საზომის შესაბამისად. მთელი სიცხადითაც შეუძლებელია წარმოაჩინო ეს შობა, რადგან ისიც სავსეა საიდუმლოებით. ასე რომ, ამ შობის შესახებ სმენისას არ იფიქრო, რომ ისმენ რაიმე ნაკლებად მნიშვნელოვანზე; არამედ გამხნევდი გონებით და შეძრწუნდი, რაჟამს ისმენ, რომ ღმერთი მოვიდა სამყაროში. ეს იყო ისეთი საუცხოო და საოცარი, რომ ანგელოზებიც კი, რომლებიც მაქებართა დასს შეადგენენ, ადიდეს იგი მთელი სამყაროს მაგივრად, და წინასწარმეტყველებს დიდი ხნით ადრე აოცებდათ ის, რომ ღმერთი <i>დედამიწაზე გამოჩნდა და ადამიანებთან ერთად </i>' 
